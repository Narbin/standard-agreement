UMOWA RAMOWA
WYNAJMU WYKONAWCY
NR: LP/1/2018
(zwana dalej „Umową”)

zawarta w Warszawie, dnia 09.08.2018 r., pomiędzy:

XXXXX – XXXXX XXXXXXX z siedzibą w XX-XXX XXXXX,   ul. XXXXXXX XX/XX , NIP: XXXXXX, REGON: XXXXX, reprezentowaną przez XXXXX XXXXXX, zwaną dalej „Zleceniodawcą”;

a
XXXXX – XXXXX XXXXXXX z siedzibą w XX-XXX XXXXX,   ul. XXXXXXX XX/XX , NIP: XXXXXX, REGON: XXXXX, reprezentowaną przez XXXXX XXXXXX,  Właściciela, zwaną dalej „Wykonawcą”;

przy czym Zleceniodawca i Wykonawca zwani są dalej łącznie „Stronami” a osobno również „Stroną”.

Zważywszy, że Strony, działając dla swojej wzajemnej korzyści zamierzają rozpocząć współpracę polegającą na wynajmie przez Wykonawcę członków zespołu Wykonawcy na rzecz Zleceniodawcy i jego klientów, Strony postanowiły co następuje:


§ 1
DEFINICJE

1.	Wykonawca – osoba lub podmiot gospodarczy, który będzie świadczyć, usługi na rzecz Zleceniodawcy.
2.	Klient Zleceniodawcy – podmiot, na rzecz którego Zleceniodawca świadczy lub świadczył usługi za pomocą Wykonawcy.
3.	Zamówienie – zamówienie do Umowy, złożone na formularzu zamówienia, którego wzór stanowi Załącznik nr 1 Umowy.
4.	Raport Prac – raport prac stanowiący comiesięczne rozliczenie liczby godzin pracy do każdego Zamówienie, którego wzór stanowi Załącznik nr 2 Umowy.

§ 2
PRZEDMIOT UMOWY

1.	Przedmiotem Umowy jest usługa polegająca na wynajmie (outsourcingu) Wykonawcy na zasadach określonych w Umowie oraz zgodnie z Zamówieniami składanymi przez Zleceniodawcę.

§ 3
PROCEDURA ZAMAWIANIA USŁUG WYKONAWCY

1.	Zleceniodawca, jeśli będzie zainteresowany ofertą Wykonawcy, każdorazowo dokona zamówienia zgodnie z p.2 poniżej.
2.	Zamówienia Wykonawcy będą zawierane poprzez podpisanie przez Strony Zamówienia (na formularzu zamówienia, którego wzór stanowi Załącznik nr 1 do Umowy).
3.	Jeśli nie wskazano w Zamówieniu inaczej, prace Wykonawcy będą wykonywane zdalnie lub w siedzibie Wykonawcy.


§ 4
WYNAGRODZENIE

1.	O ile Zamówienie nie stanowi inaczej, wynagrodzenie za usługi Wykonawcy świadczone na mocy niniejszej Umowy będą rozliczane zgodnie z Zamówieniem. Wynagrodzenie będzie określane w wysokości sumy iloczynów godzin roboczych korzystania z usług Wykonawcy i stawki wynagrodzenia zgodnie z Zamówieniem za 1 godzinę roboczą Wykonawcy (dalej Wynagrodzenie).
2.	Zapłata Wynagrodzenia następować będzie na podstawie faktur VAT lub Rachunku, wystawianych przez Wykonawcę na początku każdego miesiąca, za usługi objęte Zamówieniem, wykonane w miesiącu poprzednim, po obustronnym zaakceptowaniu Raportu Prac dotyczącego danego miesiąca.
3.	Płatności będą dokonywane do 14 dni od dnia wystawienia faktury lub rachunku przez Wykonawcę.
4.	Wynagrodzenie Wykonawcy może zostać powiększone o kwotę odpowiadającą wartości netto kosztów poniesionych przez Wykonawcę w związku z wykonywaniem usług w ramach Umowy jeśli odbywa się w miejscu wskazanym przez Zleceniodawcę w Zamówieniu, które jest poza miejscem zamieszkania Wykonawcy (koszty podróży, noclegów itp.), z zastrzeżeniem otrzymania przez Wykonawcę od Zleceniodawcy wcześniejszej zgody na powiększenie Wynagrodzenia o wartość tych dodatkowych kosztów.
5.	Wykonawca zobowiązany będzie na wezwanie Zleceniodawcy przedłożyć Zleceniodawcy kopie faktur VAT lub rachunku dokumentujących poniesienie przez Wykonawcę wyżej wymienionych kosztów powiększających Wynagrodzenie.
6.	W przypadku opóźnienia przekraczającego 7 dni w zapłacie którejkolwiek z części Wynagrodzenia, Wykonawca może wstrzymać się z dalszym realizowaniem usługi do czasu zapłaty. Wykonawca może ponadto żądać odsetek ustawowych za opóźnienie.
7.	Zleceniodawca wyraża zgodę na otrzymywanie od Wykonawcy faktur drogą elektroniczną.

§ 5
ZASADY RAPORTOWANIA I AKCEPTACJI PRAC

1.	Rozliczenie następować będzie na podstawie raportu prac, którego wzór stanowi Załącznik nr 2 do Umowy (dalej Raport Prac).
2.	Raport Prac będzie przesyłany przez Wykonawcę do Zleceniodawcy do 5 dnia miesiąca, za usługi objęte Zamówieniem, wykonane w miesiącu poprzednim.
3.	Zleceniodawca w terminie 3 dni roboczych od dnia otrzymania Raportu Prac za miesiąc poprzedni może zgłosić do niego zastrzeżenia, w takim przypadku finalna wersja Raportu Prac będzie ustalana pomiędzy stronami w trybie niezwłocznym aż do obustronnego zatwierdzenia, w przypadku braku uwag do Raportu Prac w ciągu 3 dni roboczych od wysłania przyjmuje się, że Raport Prac został zaakceptowany przez Zleceniodawcę bez zastrzeżeń.
4.	W przypadku zastosowania innego trybu raportowania niż opisany w Umowie, zasady raportowania zostaną opisane w Zamówieniu.

§ 6
POUFNOŚĆ

1.	Jeżeli w toku realizacji Umowy zajdzie konieczność przekazania pomiędzy Stronami informacji z zastrzeżeniem ich poufności („Informacje Poufne”), Strona otrzymująca zobowiązuje się:
1)	przechowywać Informacje Poufne i chronić je przed ujawnieniem jakiejkolwiek osobie trzeciej przy dołożeniu najwyższej staranności, z uwzględnieniem zawodowego charakteru prowadzonej działalności oraz dostępnych narzędzi i technologii, przy czym w żadnym razie z nie mniejszą starannością niż Strona dokłada przechowując i chroniąc przed ujawnieniem własne informacji o podobnym charakterze oraz
2)	wykorzystywać Informacje Poufne wyłącznie dla celów realizacji Umowy.
2.	Strona może ujawnić Informacje Poufne wyłącznie:
1)	swoim pracownikom, współpracownikom oraz innym osobom, którym Strona powierza wykonywanie zadań związanych z realizacją Umowy, przy czym jedynie tym spośród nich i w takim zakresie, w jakim jest to niezbędne w ramach realizacji Umowy oraz pod warunkiem uprzedniego ich zobowiązania do przestrzegania poufności informacji,
2)	innej osobie po uprzednim uzyskaniu zgody Strony ujawniającej na piśmie pod rygorem nieważności i dopiero po podpisaniu z taką osobą umowy, zapewniającej, iż Informacje Poufne traktowane będą w opisany w Umowie sposób,
3)	organom administracji publicznej w zakresie wymaganym przez prawo, jednakże w takim wypadku Strona ujawniająca uprzednio poinformuje drugą Stronę.
3.	Zawsze jako Informacje Poufne będą traktowane przez Strony następujące informacje:
1)	dane osobowe Zleceniodawcy i Klienta Zleceniodawcy;
2)	informacje kontaktowe (umożliwiające kontakt – np. numer telefonu, email, …) Zleceniodawcy i Klienta Zleceniodawcy;
3)	Zasady rozliczeń pomiędzy Stronami.
4.	Nie będą przez Strony traktowane jako Informacje Poufne dane lub informacje, które:
1)	w chwili zawarcia Umowy były w posiadaniu Strony otrzymującej bez obowiązku zachowania ich poufności;
2)	zostały przez Stronę opracowane w sposób niezależny;
3)	zostały przez Stronę uzyskane ze źródeł innych niż Strona ujawniająca;
4)	są dostępne publicznie w momencie otrzymania, albo następnie stały się informacjami dostępnymi publicznie po ich ujawnieniu, jednakże bez naruszenia przez Stronę postanowień Umowy.
5.	Każda ze Stron jest zobowiązana postępować z Informacjami Poufnymi w sposób określony w Umowie przez okres obowiązywania Umowy oraz 3 lat od jej zakończenia.
6.	Wykonawca zastrzega sobie prawo do wykorzystania opisów prac wykonanych dla Zleceniodawcy i jego Klientów w swoich materiałach promocyjnych, celem promowania własnego dorobku oraz przedstawiania oferty Wykonawcy, z zastrzeżeniem, że każdorazowo jeśli Zleceniodawca nie wyraża na to zgody proszony jest o stosowną adnotację w Zamówieniu.
7.	Zleceniodawca zachowa w tajemnicy w stosunku do Wykonawcy i osób trzecich wszelkie informacje dotyczące zasad współpracy z Wykonawcą, w szczególności informacje dotyczące rozliczeń z Wykonawcą i wynagrodzenia pobieranego przez Wykonawcę.


§ 7
ZOBOWIĄZANIA WYKONAWCY

1.	Wykonawca zobowiązuje się, że w czasie obowiązywania Umowy oraz przez okres roku po jej zakończeniu lub rozwiązaniu nie będzie świadczyć usług ani podejmować współpracy w związku z projektami Klientów Zleceniodawcy, o których powziął wiedzę w trakcie lub w związku z wykonywaniem niniejszej Umowy.

§ 8
PRAWA AUTORSKIE

1.	Strony postanawiają, że Wynagrodzenie określone w § 4 ust. 1 Umowy obejmuje także wynagrodzenie za upoważnienia dotyczące praw autorskich osobistych, przeniesienie praw autorskich majątkowych w całości, tj. na każdym polu eksploatacji oraz praw do wykonywania utworów zależnych dla usług wykonanych przez Wykonawcę dla Zleceniodawcy w ramach Zamówienia, zgodnie z Umową.
2.	Wykonawca poza Wynagrodzeniem nie ma prawa dochodzić jakiegokolwiek dodatkowego wynagrodzenia od Zleceniodawcy z tytułu przeniesienia praw autorskich do utworów zrealizowanych zgodnie z Umową oraz korzystania z nich na każdym oddzielnym polu eksploatacji.


§ 9
KARY UMOWNE

1.	W przypadku naruszenia przez Wykonawcę zapisów § 7 punkt 1 lub / i § 11 punkt 2 Wykonawca zapłaci dla Zleceniodawcy karę umowną w wysokości: 20.000,00 (słownie: dwadzieścia tysięcy) złotych za każdy przypadek naruszenia powyższego zapisu. Zapłata kary nastąpi w ciągu 14 dni od dnia wezwania do zapłaty ze strony Zleceniodawcy. W przypadku nie uregulowania zapłaty w terminie naliczane będą odsetki ustawowe. Zleceniodawca ma prawo dochodzenia odszkodowania przewyższającego zastrzeżoną karę umowną na zasadach ogólnych.
2.	W przypadku naruszenia przez Wykonawcę zapisów § 6 Umowy, Wykonawca zapłaci dla Zleceniodawcy karę umowną w wysokości: 20.000,00 (słownie: dwadzieścia tysięcy) złotych. Zapłata kary nastąpi w ciągu 14 dni od dnia wezwania do zapłaty ze strony Zleceniodawcy. W przypadku nie uregulowania zapłaty w terminie naliczane będą odsetki ustawowe. Zleceniodawca ma prawo dochodzenia odszkodowania przewyższającego zastrzeżoną karę umowną na zasadach ogólnych.
L


§ 10
KOORDYNATORZY I ZAWIADOMIENIA

1.	Strony niniejszym wyznaczają następujące osoby, jako koordynatorów realizacji Umowy (dalej Koordynatorzy):
ze strony Zleceniodawcy:                   		ze strony Wykonawcy:
XXXXXXXX					XXXXXXXX
email: xxxxxxxxxxxxxxxxxxxx 			email:  XXXXXXXXX
telefon: xxxxxxxxxxxx				telefon: +48 XXXXXX
2.	Koordynatorzy koordynują i nadzorują bieżące wykonywanie Umowy oraz są odpowiedzialni za realizację Umowy w zakresie obowiązującym Stronę, którą reprezentują.
3.	Zmiana osób wymienionych w ust. 1 niniejszego paragrafu, nie stanowi zmiany Umowy. Dla swej ważności wymaga wyłącznie powiadomienia drugiej Strony z potwierdzeniem otrzymania powiadomienia przez drugą Stronę.
4.	Strony określają następujące dane adresowe, pod które druga Strona powinna dokonywać wszelkich doręczeń związanych z wykonywaniem Umowy:
Zleceniodawca:				 	Wykonawca
XXXXXXXXXXXXXXXX			            XXXXXXXXXXXXXXXX
XXXXXXXX
XX-XXXX XXXXXX  				XX-XXXX XXXXXX
5.	Doręczenie uznane będzie za skuteczne po otrzymaniu przez Stronę wysyłającą, w razie wysyłania przesyłki poleconej lub kurierskiej, potwierdzenia zwrotnego odbioru, w razie wysyłania poczty elektronicznej potwierdzenia drugiej Strony – informacji z systemu elektronicznego potwierdzającej otrzymanie wiadomości e-mail lub potwierdzenia drogą email drugiej Strony o otrzymaniu wiadomości. Strony zobowiązane są potwierdzać otrzymanie wiadomości e-mail poprzez wysyłanie wiadomości zwrotnej lub dokonać stosownych ustawień umożliwiających wysyłanie automatycznych potwierdzeń otrzymania wiadomości.
6.	Każda ze Stron niezwłocznie zawiadomi drugą Stronę o zmianie adresu do doręczeń. W przypadku braku zawiadomienia, dwukrotne doręczenie przeprowadzone na zasadach określonych w niniejszym paragrafie pod wskazany wyżej adres do doręczeń uważane będzie za skuteczne.
7.	Strony dopuszczają prowadzenie bieżących uzgodnień drogą elektroniczną, jednak obie deklarują, iż prowadzą rzetelną archiwizacje poczty elektronicznej, dostępną w razie sporu.


§ 11
CZAS TRWANIA I WYPOWIEDZENIE UMOWY

1.	Umowa zostaje zawarta na czas nieokreślony. Każda ze Stron może rozwiązać Umowę z zachowaniem 1-miesięcznego okresu wypowiedzenia. Rozwiązanie Umowy nie powoduje rozwiązania Zamówienia, jeżeli jest ono realizowane w dniu rozwiązania Umowy.
2.	Każda ze Stron ma prawo do wypowiedzenia Zamówienia z zachowaniem 1-miesięcznego okresu wypowiedzenia. W takim przypadku Wynagrodzenie określone w Zamówieniu ulegnie proporcjonalnemu obniżeniu stosownie do czasu faktycznego trwania Zamówienia.
3.	Wypowiedzenie Zamówienia nie powoduje rozwiązania niniejszej Umowy.
4.	Zleceniodawca ma prawo do wypowiedzenia Zamówienia ze skutkiem natychmiastowym w przypadku istotnego naruszenia postanowień Umowy lub Zamówienia przez Wykonawcę w przypadku gdy:
1)	W  ciągu pierwszych 5 dni roboczych, gdy Wykonawca wykaże znaczne braki kompetencyjne, które stoją w sprzeczności z deklaracjami Wykonawcy zawartymi w dokumentach rekrutacyjnych,
2)	Wykonawca bez uzasadnionych przyczyn nie rozpoczął realizacji Zamówienia lub nie kontynuuje go pomimo wezwania przez Zleceniodawcę do rozpoczęcia;
3)	Wykonawca realizuje Zamówienie niezgodnie z Umową lub Zamówieniem pomimo wezwania przez Zleceniodawcę do zmiany sposobu realizacji;


§ 12
POSTANOWIENIA KOŃCOWE

1.	W toku realizacji Umowy, Wykonawca nie ma możliwość korzystania ze świadczeń podmiotów trzecich, jako swoich podwykonawców.
2.	Umowa podlega prawu polskiemu. W sprawach nieuregulowanych w Umowie mają zastosowanie odpowiednie przepisy prawa, w szczególności Kodeksu Cywilnego oraz ustawy o prawie autorskim i prawach pokrewnych.
3.	Spory powstałe na tle wykonywania Umowy rozstrzygane będą przez właściwy sąd powszechny dla powoda.
4.	W przypadku sprzeczności pomiędzy treścią niniejszej Umowy a treścią Zamówienia, pierwszeństwo mają postanowienia zawarte w treści Zamówienia.
5.	Nieważność jakiegokolwiek postanowienia niniejszej Umowy nie spowoduje nieważności całej Umowy. W sytuacji, o której mowa wyżej, Strony dokonają zmiany Umowy, kierując się zgodną z celem Umowy i zamiarami Stron interpretacją pozostałych jej postanowień.
6.	Umowa została sporządzona w dwóch jednobrzmiących egzemplarzach, po jednym dla każdej ze Stron.
7.	Następujące załączniki stanowią integralną część Umowy:
1)	Załącznik nr 1 – formularz Zamówienia;
2)	Załącznik nr 2 – formularz Raportu Prac.





    _______________ 		                              ____________________
   	    ZLECENIODAWCA			                         WYKONAWCA
      xxxxxxxxxxxxxxxxxx				 XXXXXXXXXXX
xxxxxxxxxxxxxxxxxxxx                                                           XXXXXXX
xxxxxxxxxxxxxxxxxxxxxxxxxx		            XXXXXX – XXXXX XXXXXX
 
ZAŁĄCZNIK NR 1
DO UMOWY NA USŁUGI WYNAJMU  WYKONAWCY Z DNIA: 09.08.2018 r.

WZÓR FORMULARZ ZAMÓWIENIA

Zamówienie Nr X/2018

Zamówienie do umowy ramowej nr: XX/X/2018, z dnia: 01.09.2018  (dalej zwanej Umową).

Data złożenia zamówienia:  XX.XX.XXXX

Pomiędzy:

XXXXX – XXXXX XXXXXXX z siedzibą w XX-XXX XXXXX,   ul. XXXXXXX XX/XX , NIP: XXXXXX, REGON: XXXXX, reprezentowaną przez XXXXX XXXXXX, reprezentowaną przez xxxx yyy – Prezesa,, zwaną dalej, zwaną dalej „Zleceniodawcą”;

a

XXXXX – XXXXX XXXXXXX z siedzibą w XX-XXX XXXXX,   ul. XXXXXXX XX/XX , NIP: XXXXXX, REGON: XXXXX, reprezentowaną przez XXXXX XXXXXX,  Właściciela, zwaną dalej „Wykonawcą”;


PRZEDMIOT ZAMÓWIENIA

Zleceniodawca zamawia wynajem Wykonawcy zgodnie z poniższą tabelą:

LP.	IMIĘ I NAZWISKO 	STAWKA ZA 1 GODZINĘ
(PLN NETTO)	DATA ROZPOCZĘCIA WYNAJMU	PLANOWANA DATA ZAKOŃCZENIA WYNAJMU	MIEJSCE ŚWIADCZENIA USŁUG
(wpisać tylko jeśli inne niż u Wykonawcy)
1
2


Uwagi dodatkowe do Zamówienia:
………………………………………………………………………………………………………………………………………………………………………………………………………………………………………………


Pozostałe warunki Zamówienia reguluje Umowa.


___________________ 		                   ____________________
   	  ZLECENIODAWCA			                        WYKONAWCA








_______________ 		                              ____________________
   	    ZLECENIODAWCA			                         WYKONAWCA
      xxxxxxxxxxxxxxxx				           XXXXXXXXXXX
      xxxxxxxxxxxxxxxx                                                           XXXXXXX
 yyyyyyyyyyyyyyyyyyyyyyyy		            XXXXXX – XXXXX XXXXXX




ZAŁĄCZNIK NR 2
DO UMOWY NA USŁUGI WYNAJMU  WYKONAWCY Z DNIA: 18.07.2018 r.



WZÓR FORMULARZ RAPORTU PRAC


Raport prac będzie sporządzany w formie arkusza Excel.















___________________ 		                   ____________________
   	  ZLECENIODAWCA			                          WYKONAWCA












    _______________ 		                              ____________________
   	    ZLECENIODAWCA			                         WYKONAWCA
      xxxxxxxxxxxxxxxxx				           XXXXXXXXXXX
      yyyyyyyyyyyyyyyyy                                                           XXXXXXX
 vvvvvvvvvvvvvvvvvvvvvvvvvv		            XXXXXX – XXXXX XXXXXX


